<!DOCTYPE html>
<html>
  <head>
    <meta charset="utf-8">
    <link rel="stylesheet" href="../css/style.css">
    <title>Η εγγύηση της Θήβας</title>
  </head>
  <body>
    <h2>Η εγγύηση της Θήβας</h2>
    <h4>369 π.Χ.</h4>
    <hr>
    <p>
	Στο τέλος του Πελοποννησιακού Πολέμου (404 π.Χ.), η Σπάρτη είχε αναδειχθεί νικητής και αποτελούσε πια την κυρίαρχη δύναμη στον ελλαδικό χώρο. Έπειτα από χρόνια σπαρτιατικής ηγεμονίας στο μεγαλύτερο μέρος της ελληνικής επικράτειας, μία νέα πόλη άρχισε να δυναμώνει και να φοβίζει τις γύρω περιοχές, αλλά και την Σπάρτη, η Θήβα. Αυτό το κατέφερε χάρη στην ιδιοφυία δύο νέων στρατιωτικών της, του Πελοπίδα και του Επαμεινώνδα, οι οποίοι εκπαίδευσαν τον στρατό της Θήβας, με σκοπό να γίνει αντάξιος των Σπαρτιατών. Ο Ιερός Λόχος μάλιστα, υπό την αρχηγία του Πελοπίδα αποτέλεσε μία από τις καλύτερες στρατιωτικές μονάδες της Αρχαίας Ελλάδας, από την οποία μάλιστα πήρε το όνομά του το σώμα φοιτητών, που με τον Αλ. Υψηλάντη ξεκίνησαν την επανάσταση του 1821 στην Μολδοβλαχία. 
   </p>
    <p>
	Ο Επαμεινώνδας μορφώθηκε κοντά σε πολύ σημαντικούς, αλλά και αυστηρούς Πυθαγόρειους δασκάλους της εποχής, παρ'όλο που ήταν φτωχός. Κάτω από αυτές τις συνθήκες, εξελίχθηκε σε έναν άνθρωπο ηθικά αυστηρό, ολιγαρκή, που ενώ είχε ευφράδεια λόγου, απέφευγε να μιλάει πολύ. Στον στρατιωτικό τομέα, οι στρατηγικές του στο πεδίο της μάχης διδάσκονται ακόμα από τις στρατιωτικές ακαδημίες παγκοσμίως, καθώς μελέτησε και εφάρμοσε την κυριαρχία ενός μικρότερου στρατιωτικού σώματος έναντι ενός μεγαλύτερου. Με αυτόν τον τρόπο κατάφερε η Θήβα να νικήσει την μεγαλύτερη χερσαία πολεμική μηχανή της εποχής, τους Σπαρτιάτες και να αναδειχθεί κυρίαρχη πόλη του Ελληνικού κόσμου.
    </p>
    <p>
	Όταν εν τέλει, η Θήβα αποφάσισε να συμμαχίσει με την Μακεδονία, θέλοντας να εξασφαλίσει την φερεγγυότητά της, ζήτησε να της παραδωθούν 30 γιοί ευγενών Μακεδόνων ως εγγύηση. Τα παιδιά αυτά θα φιλοξενούνταν από τις επιφανέστερες οικογένειες της Θήβας και θα μορφώνονταν από τους καλύτερους δασκάλους της εποχής. Ένας από τους ευγενείς που έδωσαν τα παιδιά τους ήταν ο Αμύντας ο Γ', από τον οποίο πήρε το ονομά της η πόλη Αμύνταιο, κοντά στην Φλώρινα. 
    </p>
    <p>
	Ο γιος του Αμύντα έμαθε τις τακτικές πολέμου της Θήβας από πρώτο χέρι, από τον Επαμεινώνδα. Αποδείχθηκε μάλιστα δεινός πολεμιστής, αλλά και πολύ καλός πολιτικός, καθώς τον χαρακτήριζαν η διπλωματικότητα και οι λεπτοί τρόποι. Τον νεαρό αυτόν τον λέγανε Φίλιππο. Ο Φίλιππος σε ηλικία 23 ετών έγινε βασιλιάς της Μακεδονίας, αυξάνοντας τα εδάφη της, μέσω του εκσυγχρονισμού του στρατού και του ναυτικού (το ναυτικό μέχρι τότε ήταν άγνωστο στους Μακεδόνες), αλλά και μέσω της πολιτικής και της διπλωματίας, τομέας στον οποίο ο Φίλιππος ξεχώριζε.
	 Αυτό που χαρακτήριζε τον Φίλιππο, ήταν η ανάγκη του να εξελίσσεται, να θέλει συνεχώς κάτι καλύτερο. Το χαρακτηριστικό αυτό κληρονομήθηκε στον γιο του, ο οποίος λίγα χρόνια μετά θα φτάσει στην άκρη του τότε γνωστού κόσμου.
    </p>
    <figure>
      <img src="../img/369-Filippos.jpeg" alt="Προτομή Φιλίππου" class="bot-image">
      <figcaption class="text-mid"><i>Φίλιππος Β', Βασιλιάς της Μακεδονίας</i></figcaption>
    </figure>
  </body>
</html>
