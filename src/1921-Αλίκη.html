<!DOCTYPE html>
<html>
  <head>
    <meta charset="utf-8">
    <link rel="stylesheet" href="../css/style.css">
    <title>Πριγκίπισσα Αλίκη</title>
  </head>
  <body>
    <h2>Πριγκίπισσα Αλίκη</h2>
    <h4>1921</h4>
    <hr>
    <p>
      Μετά την φυγή του Όθωνα από την Ελλάδα το 1862, έπρεπε ένας νέος βασιλιάς να αναλάβει την
      διακυβέρνηση της χώρας. Οι μεγάλες δυνάμεις φοβούμενοι ότι οι Έλληνες δεν θα
      δεχτούν άλλον έναν βασιλιά μετά τα γεγονότα του Όθωνα, αποφάσισαν να κάνουν ένα δώρο στον ελληνικό λαό.
      Ως νέος βασιλιάς ορίστηκε ο Γεώργιος Α' και το δώρο που έφερνε μαζί του ήταν τα Επτάνησα.
      Ο Γεώργιος παντρεύτηκε την ρωσίδα Όλγα, η οποία είχε οικογενειακές σχέσεις με την
      τσαρική οικογένεια. Με την Όλγα απέκτησε 8 παιδιά, από τα οποία, το προτελευταίο
      ήταν ο πρίγκιπας Ανδρέας. Όπως κάθε αγόρι της βασιλικής οικογένειας εκπαιδεύτηκε στην
      στρατιωτική σχολή Ευελπίδων και μάλιστα λέγεται ότι έκανε παραπάνω μαθήματα κατ'οίκων, τα
      οποία όπως φαίνεται απέδωσαν καρπούς, καθώς ο Ανδρέας αποδείχθηκε ικανότατος αξιωματικός
      του ελληνικού στρατού. Σε μία δεξίωση στην Αγγλία, γνώρισε την Αλίκη, με την οποία μετά
      από λίγο καιρό παντρεύτηκαν.
    </p>
    <p>
      Η Αλίκη κατά την διάρκεια των Βαλκανικών Πολέμων εργάσθηκε
      ηρωικά στα πλαίσια του Ελληνικού Ερυθρού Σταυρού για την περίθαλψη των τραυματιών και ασθενών,
      όχι μόνο του ελληνικού, αλλά και του βουλγαρικού στρατού, κυρίως όμως των πασχόντων
      λαϊκών στοιχείων της Θεσσαλονίκης, που για πρώτη φορά είδαν ιατρική φροντίδα. Ως νοσοκομείο
      του Ερυθρού Σταυρού χρησιμοποιήθηκε το Παπάφειο Ορφανοτροφείο (από τον Ιωάννη Παπάφη, ο οποίος
      δώρισε ένα τεράστιο κομμάτι της περιουσίας του στην Ελλάδα. Χρηματοδότησε τον αγώνα της ανεξαρτησίας του 1821,
      τα νεοσύστατα ελληνικά πανεπιστήμια, ορφανοτροφεία, το οικουμενικό πατριαρχείο Κωνσταντινουπόλεως και άλλα πολλά!). Στις 18 Μαρτίου 1913
      ο Γεώργιος πυροβολήθηκε σε μια απόπειρα δολοφονίας του στην Θεσσαλονίκη και κατευθείαν μεταφέρθηκε στο Παπάφειο. Παρά τις προσπάθειες
      του ιατρικού προσωπικού ο Γεώργιος δεν σώθηκε και βασιλιάς της Ελλάδας ανακυρήχθηκε ο Κωνσταντίνος Α',
      ο προτότοκος γιος του Γεωργίου και αρχηγός εκείνη την περίοδο του ελληνικού στρατού στους Βαλκανικούς πολέμους.
    </p>
    <p>
      Στην διαθήκη του ο Γεώργιος, άφησε στο ζεύγος Ανδρέα και Αλίκη
      ένα μικρό παλάτι στο βορειότερο νησί των επτανήσων, την Κέρκυρα.
      Το παλατάκι αυτό ονομαζόταν Μον Ρεπό, δηλαδή 'Η ξεκούρασή μου' και όντως χρησιμοποιούταν από τον
      Γεώργιο ως μέρος χαλάρωσης.
      Εκεί πέρα θα γεννηθεί μετά από λίγα χρόνια ο πρίγκιππας Φίλιππος, μετέπειτα
      σύζηγος της βασίλισσας Ελισάβετ Β' της Αγγλίας, ο οποίος τον Απρίλιο του 2021 απεβίωσε.
    </p>
    <figure>
      <img src="../img/1921-alice.jpg" alt="Πριγκίπισσα Αλίκη" class="bot-image">
      <figcaption class="text-mid"><i>Η πριγκίπισσα Αλίκη λίγο μετά τον αραββώνα της με τον πρίγκιππα Ανδρέα</i></figcaption>
    </figure>
  </body>
</html>
