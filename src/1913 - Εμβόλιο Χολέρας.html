<!DOCTYPE html>
<html>
  <head>
    <meta charset="utf-8">
    <link rel="stylesheet" href="../css/style.css">
    <link rel="shortcut icon" type="image/jpeg" href="../img/fe.jpeg">
    <title>Το Υγειονομικό Σώμα Στρατού και τα εμβόλια κατά της χολέρας κατά τον Β' Βαλκανικό Πόλεμο</title>
  </head>
  <body>
    <section class="headers">
       <h2 class="text-mid">Το Υγειονομικό Σώμα Στρατού και τα εμβόλια κατά της χολέρας κατά τον Β' Βαλκανικό Πόλεμο</h2>
       <h5 class="text-mid"><i>1913</i></h5>
       <div id="tags"><a href="../index.php">Αρχική</a></div>
       <div id="tags"><a href="../tags/balkan.php">tag:Βαλκανικοί Πόλεμοι</a></div>
    </section>
    <hr>
    <p>
       Μετά το τέλος του Α' Βαλκανικού Πολέμου (Βουλγαρία-Σερβία-Μαυροβούνιο-Ελλάδα
       εναντίων Οθωμανικής Αυτοκρατορίας), η Βουλγαρία δεν ήταν
       ευχαριστημένη από τα εδάφη που της αναλογούσαν. Παρ'όλο που είχε αυξήσει
       τα εδάφη της σε μεγάλο βαθμό, είχε αποτύχει και στους τρεις βασικούς στόχους της,
       να καταλάβει τη Κωνσταντινούπολη, την Θεσσαλονίκη και το Μοναστήρι. Κατά τα λεγόμενά
       της, η Σερβία και η Ελλάδα είχαν τόσες εδαφικές επιτυχίες, διότι η ίδια είχε σηκώσει
       το μεγαλύτερο βάρος του αγώνα. Λίγες μέρες μετά τη λήξη του Α'
       Βαλκανικού Πολέμου και προκειμένου να κερδίσει τα εδάφη που πίστευε ότι της
       άρμοζαν, κήρυξε πόλεμο στους πρώην συμμάχους της, ξεκινώντας τον Β' Βαλκανικό Πόλεμο.
    </p>
    <p>
      Η Σερβία και η Ελλάδα όμως είχαν μεριμνύσει και είχαν συνάψει μυστική στρατιωτική
      συμμαχία μεταξύ τους, με σκοπό να αμυνθούν σε τυχόν βουλγαρική επίθεση. Έτσι ο Βουλγαρικός στρατός όχι μόνο
      δεν κέρδισε πάλι τα εδάφη που ήθελε, αλλά άρχισε να υποχωρεί από τα εδάφη της Μακεδονίας
      που είχε καταλάβει από τον Α' Βαλκανικό Πόλεμο.
      Στο Βουλγαρικό στρατόπεδο, εξαιτίας των κακών συνθηκών υγιεινής και των άταφων νεκρών,
      μάστιζε η ασθένεια της χολέρας. Οι Βούλγαροι είχαν δώσει περισσότερη προσοχή
      στην προμήθεια πολεμικού υλικού και λιγότερο υγειονομικού. Στην απελπιστική αυτή
      κατάσταση που βρίσκονταν και ενώ υποχωρούσαν θέλανε να μεταφέρουν την
      ασθένεια στον προελάυνοντα στρατό. Υπάρχουν μαρτυρίες μάλιστα που πετούσαν πτώματα
      χολεριασμένων στα πηγάδια και τις πηγές για να μεταδώσουν την ασθένεια στον
      ελληνικό στρατό που θα ερχόταν.
    </p>
    <p>
      Το υγειονομικό του ελληνικού στρατού όμως, είχε προνοήσει και πριν από την έναρξη του Β'
      Βαλκανικού Πολέμου είχε προμηθευτεί από την Ευρώπη εμβόλια δύο δόσεων κατά της χολέρας
      για να χορηγηθούν στους στρατιώτες. Βλέποντας όμως ότι δεν φτάνουν ούτε για την ολοκλήρωση
      της πρώτης δόσης, η υγειονομική υπηρεσία στην Αθήνα κατόρθωσε να παρασκευάσει αντι-χολερικά
      εμβόλια για να ολοκληρωθεί η πρώτη δόση. Η έναρξη του πολέμου δεν επέτρεψε να γίνει η δεύτερη
      δόση και η χολέρα δεν άργησε να μεταδωθεί και στον ελληνικό στρατό, καθώς πολλές πόλεις που
      ελευθέρωναν οι Έλληνες είχαν γίνει εστίες χολέρας. Τα κρούσματα σε κάποια φάση έφταναν τα 1200
      τη μέρα και πολλοί ιατροί πέθαναν από την ασθένεια, αφού πρώτα έκαναν τα πάντα για να
      βοηθήσουν τους στρατιώτες. Σε αυτή την κατάσταση το υγειονομικό έσπευσε στο πεδίο της μάχης και
      εμβολίασε όλους τους στρατιώτες δύο και τρεις φορές!
    </p>
    <p>
      Ο βασιλιάς Κωνσταντίνος με το επιτελείο του, το αναγκαίο προσωπικό και τους
      πρίγκιπες αποφάσισαν να εγκατασταθούν στις επικίνδυνες αυτές περιοχές, ενώ πολλές
      γυναίκες απ'όλη την Ελλάδα βοήθησαν στην περίθαλψη των αρρώστων. Με αυτήν την κίνηση
      το ηθικό των στρατιωτών κρατήθηκε ψηλά, καθώς γνώριζαν την επικινδυνότητα του εγχειρήματος αυτού.
      Εν τέλη ο ελληνικός στράτος πρόλαβε αυτόν τον θανάσιμο κίνδυνο, αλλά δεν μπορεί να ειπωθεί
      το ίδιο και για την αντίπαλη πλευρά. Οι Βούλγαροι έχασαν από την χολέρα σχεδόν όσο στρατό
      έχασαν στη μάχη. Αυτό τους κόστισε πολύ, διέσπασε τις γραμμές τους και τους ανάγκασε να υποχωρήσουν
      και εν τέλει να παραδωθούν λίγο καιρό αργότερα.
    </p>
    <figure>
      <img src="../img/articles/1913-vaccine.jpg" alt="" class="bot-image">
      <figcaption class="text-mid"><i>Στο σήμα του υγειονομικού σώματος, η αρχαία φράση του Ιπποκράτη
      μεταφράζεται ως "Έχοντας εμπιστοσύνη στην αγάπη του ιατρού για τον άνθρωπο".</i></figcaption>
    </figure>
    <p class="extra">
      Το υγειονομικό είχε παίξει τεράστιο ρόλο και στον Α' Βαλκανικό Πόλεμο με χαρακτηριστικό
      παράδειγμα τα Ιωάννινα. Όταν ελευθερώθηκαν μετά από πολύμηνη πολιορκεία, οι Έλληνες βρίσκανε
      νεκρούς, κόπρανα και σκουπίδια παντού στους δρόμους.
      Τότε το υγειονομικό κατάφερε να αποστειρώσει ολόκληρη την πόλη μέσα σε λίγες μέρες, γλυτώνοντάς
      την από τον λοιμό!
    </p>
  </body>
</html>
