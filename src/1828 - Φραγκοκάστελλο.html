<!DOCTYPE html>
<html>
  <head>
    <meta charset="utf-8">
    <link rel="stylesheet" href="../css/style.css">
    <link rel="shortcut icon" type="image/jpeg" href="../img/fe.jpeg">
    <title>Μάχη στο Φραγκοκάστελλο</title>
  </head>
  <body>
    <section class="header">
      <h2 class="text-mid">Μάχη στο Φραγκοκάστελλο</h2>
      <h5 class="text-mid"><i>18 Μαϊου 1828</i></h5>
      <div id="tags"><a href="../index.php">Αρχική</a></div>
      <div id="tags"><a href="../tags/rev.php">tag:Επανάσταση 1821</a></div>
    </section>
    <hr>
    <p>
      Η Κρήτη έδωσε μεγάλη μάχη κατά τη διάρκεια της ελληνικής επανάστασης για να ελευθερωθεί. Πέρα του ότι ήταν μακριά από τον πυρήνα της επανάστασης, 
      μακράν το μεγαλύτερό της πρόβλημα, ήταν η ασυνενοησία μεταξύ των καπεταναίων της. Κανένας με λίγα λόγια, δεν ήθελε να τεθεί υπό την αρχηγία του άλλου. 
      Πολλοί ήταν αυτοί που προσπάθησαν να ενώσουν τον Κρητικό λαό, ντόπιοι και μη, αλλά όλες οι προσπάθειες απέτυχαν.
    </p>
    <p>
      Η σκυτάλη τότε δώθηκε στον Χατζημιχάλη Νταλιάνη για την επίτευξη του δύσκολου αυτού έργου. Ο Χατζημιχάλης ήταν γενναίος πολεμιστής 
      που διέπρεψε ως αρχηγός του ιππικού δίπλα στον Καραϊσκάκη. Στις 5 Ιανουαρίου 1828 ξεκίνησε με 100 ιππείς και ένα σώμα πεζών για τη Γραμβούσα. 
      Με τη βοήθεια των Κρητών αγωνιστών χτύπησε στον Αποκόρωνα ένα σώμα Τούρκων που πήγαινε να ενωθεί με τον πασά των Χανίων, Μουσταφά. Στη μάχη αυτή σκοτώθηκαν 
      40 Τούρκοι, αιχμαλωτίστηκαν ακόμα περισσότεροι, ανάμεσα σε αυτούς και ο διοικητής του Ρεθύμνου, καθώς και 6000 ζώα. Τα ζώα αυτά ήταν το σημαντικότερο λάφυρο
      καθώς έλυσε σε ένα βαθμό το πρόβλημα του φαγητού που είχαν οι επαναστάτες.
    </p>
    <p>
      Ο Μουσταφάς μάζεψε 5.000 πεζούς και 300 ιππείς και ξεκίνησε να βρει τον Χατζημιχάλη. Εκείνος έκανε για βάση του το Φραγκοκάστελλο και μπροστά του έφτιαξε την οχυρωματική του γραμμή.
      Μόλις έφτασε ο τουρκικός στρατός, ο Μουσταφάς αποφάσισε να κυκλώσει τα χαρακώματα. Οι Έλληνες πολεμώντας γενναία εξάντλησαν όλα τους τα πυρομαχικά και 
      αποφάσισαν να κάνουν ηρωϊκή έξοδο προς το Φραγκοκάστελλο.
      Μαζί τους ήταν και ο Χατζημιχάλης, ο οποίος παρ'όλο που έκανε επιτυχημένη έξοδο, είδε την δύσκολη κατάσταση των συμπολεμιστών του και αποφάσισε να γυρίσει.
      Έπεσε με μανία με το ιππικό του πάνω στους Τούρκους, έτσι που από τα πολλά χτυπήματα έσπασε το σπαθί του. Όταν το άλογό του σκοτώθηκε και έπεσε, 
      περικυκλώθηκε από Τούρκους, οι οποίοι τον έσφαξαν και κατακρεούργησαν το σώμα του.
    </p>
    <p>
      O Μουσταφάς εν τέλει φοβούμενος τυχών επιθέσεις από τα γύρω χωριά, άφησε να φύγουν αυτούς που πρόλαβαν να μπουν στο Φραγκοκάστελλο 
      και γύρισε γρήγορα προς τα Χανιά. Κατά την επιστροφή δέχθηκε πολλές επιθέσεις από εξαγριωμένους Κρητικούς, οι οποίες σε συνδυασμό με την μάχη στο Φραγκοκάστελλο
      κόστισαν στον Μουσταφά συνολικά 2.500 στρατιώτες. Από την άλλη, η ελληνική πλευρά είχε μόνο τις απώλειες του σώματος του Χατζημιχάλη. Ο Χατζημιχάλης Νταλιάνης
      θέλοντας να δώσει ένα παράδειγμα ανδρείας και συμφιλίωσης στους Κρητικούς, θυσιάστηκε, όπως έκανε ο Παπαφλέσσας λίγα χρόνια πριν.
    </p>
    <figure>
      <img src="../img/articles/1828-frag.jpg" alt="Προτομή Χατζημιχάλη Νταλιάνη" class="bot-image">
      <figcaption class="text-mid"><i>Μνημείο του Χατζημιχάλη Νταλιάνη έξω από το Φραγκοκάστελλο</i></figcaption>
    </figure>
    <p class="text-mid">
      <b>"Μουσταφά! Ήρθα στην Κρήτη να πολεμήσω Τούρκους με τα παλληκάρια μου και όπου θέλει ο Θεός, ας δώσει τη νίκη."</b><br>
      <i class="text-quote">Απάντηση του Χατζημιχάλη στο αίτημα του Μουσταφά να φύγει από την Κρήτη</i>
    </p>
  </body>
</html>
