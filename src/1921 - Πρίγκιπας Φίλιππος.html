<!DOCTYPE html>
<html>
  <head>
    <meta charset="utf-8">
    <link rel="stylesheet" href="../css/style.css">
    <link rel="shortcut icon" type="image/jpeg" href="../img/drachma.jpeg">
    <title>Πρίγκιπας Φίλιππος, Δούκας του Εδιμβούργου</title>
  </head>
  <body>
    <section class="header">
      <h2 class="text-mid">Πρίγκιπας Φίλιππος, Δούκας του Εδιμβούργου</h2>
      <div id="tags"><a href="../index.php">Αρχική</a></div>
      <div id="tags"><a href=""></a></div>
    </section>
    <hr>
    <p>
      Μετά την φυγή του Όθωνα από την Ελλάδα το 1862, ένας νέος βασιλιάς έπρεπε να αναλάβει την
      διακυβέρνηση της χώρας. Οι μεγάλες δυνάμεις, φοβούμενοι ότι οι Έλληνες δεν θα
      δεχτούν έναν καινούργιο βασιλιά μετά τα γεγονότα του Όθωνα, αποφάσισαν να κάνουν ένα δώρο στον ελληνικό λαό.
      Ως νέος βασιλιάς ορίστηκε ο Γεώργιος Α' και το δώρο που έφερνε μαζί του ήταν τα Επτάνησα.
      Ο Γεώργιος μαζί με την γυναίκα του, την βασίλισσα Όλγα απέκτησαν 8 παιδιά, από τα οποία, το πρώτο ήταν ο μετέπειτα
      βασιλιάς Κωνσταντίνος, ενώ το προτελευταίο 
      ήταν ο πρίγκιπας Ανδρέας. Όπως κάθε αγόρι της βασιλικής οικογένειας, ο Ανδρέας εκπαιδεύτηκε στην
      στρατιωτική σχολή Ευελπίδων και μάλιστα λέγεται ότι έκανε παραπάνω μαθήματα κατ'οίκων. Αυτά τα μαθήματα
      όπως φαίνεται απέδωσαν καρπούς, καθώς ο Ανδρέας αποδείχθηκε ικανότατος αξιωματικός στους μετέπειτα πολέμους.
    </p>
    <p>
      Σε μία δεξίωση στην Αγγλία που παρευρισκόταν η ελληνική βασιλική οικογένεια, 
      ο Ανδρέας γνωρίστηκε με την πριγκίπισσα Αλίκη και δεν άργησε οι δύο αυτοί νέοι να παντρευτούν.
      Η Αλίκη ήρθε στην Ελλάδα με τον Αντρέα και κατά την διάρκεια των Βαλκανικών Πολέμων εργάσθηκε
      ηρωικά στα πλαίσια του Ελληνικού Ερυθρού Σταυρού για την περίθαλψη των τραυματιών και ασθενών,
      όχι μόνο του ελληνικού, αλλά και του βουλγαρικού στρατού, κυρίως όμως των πασχόντων
      λαϊκών στοιχείων της Θεσσαλονίκης, που για πρώτη φορά είδαν ιατρική φροντίδα. Ως νοσοκομείο
      του Ερυθρού Σταυρού χρησιμοποιήθηκε το Παπάφειο Ορφανοτροφείο (δωρεά του Ιωάννη Παπάφη, ο οποίος
      δώρισε ένα τεράστιο κομμάτι της περιουσίας του στην Ελλάδα. Χρηματοδότησε τον αγώνα της ανεξαρτησίας του 1821,
      τα νεοσύστατα ελληνικά πανεπιστήμια του Καποδίστρια, πολλά ορφανοτροφεία, το οικουμενικό πατριαρχείο 
      Κωνσταντινουπόλεως και αμέτρητα ακόμα!).
    </p>
    <p>
      Στις 18 Μαρτίου 1913 ο Γεώργιος πυροβολήθηκε σε μια απόπειρα δολοφονίας του στην Θεσσαλονίκη και κατευθείαν 
      μεταφέρθηκε στο Παπάφειο. Παρά τις προσπάθειες του ιατρικού προσωπικού ο Γεώργιος δεν σώθηκε και βασιλιάς της Ελλάδας ανακυρήχθηκε ο Κωνσταντίνος, 
      αρχηγός εκείνη την περίοδο του ελληνικού στρατού στους Βαλκανικούς πολέμους.
      Στην διαθήκη του ο Γεώργιος μοίρασε την περιουσία του στα παιδιά του. Στο ζεύγος Ανδρέα και Αλίκη άφησε
      ένα μικρό παλάτι στο βορειότερο νησί των επτανήσων, την Κέρκυρα.
      Το παλατάκι αυτό ονομαζόταν Μον Ρεπό, δηλαδή 'Η ξεκούρασή μου' και όντως χρησιμοποιούταν από τον Γεώργιο ως μέρος χαλάρωσης.
      Εκεί πέρα μετά από λίγα χρόνια θα γεννηθεί από το ζεύγος αυτό ο πρίγκιππας Φίλιππος, μετέπειτα
      σύζυγος της βασίλισσας Ελισάβετ Β' της Αγγλίας, ο οποίος τον Απρίλιο του 2021 απεβίωσε.
    </p>
    <figure>
      <img src="../img/articles/1921-phillip.jpg" alt="Πριγκίπισσα Αλίκη" class="bot-image">
      <figcaption class="text-mid"><i>Η πριγκίπισσα Αλίκη λίγο μετά τον αραββώνα της με τον πρίγκιππα Ανδρέα</i></figcaption>
    </figure>
  </body>
</html>
