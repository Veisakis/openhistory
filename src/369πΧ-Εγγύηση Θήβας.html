<!DOCTYPE html>
<html>
  <head>
    <meta charset="utf-8">
    <link rel="stylesheet" href="../css/style.css">
    <title>Η εγγύηση της Θήβας</title>
  </head>
  <body>
    <h2>Η εγγύηση της Θήβας</h2>
    <h4>369 π.Χ.</h4>
    <hr>
    <p>
	Στο τέλος του Πελοποννησιακού Πολέμου (404 π.Χ.), η Σπάρτη είχε αναδειχθεί νικητής και αποτελούσε πια την κυρίαρχη δύναμη στον ελλαδικό χώρο. Λίγα χρόνια μετά όμως, μία νέα πόλη άρχισε να δυναμώνει, η Θήβα. Αυτό το κατέφερε χάρη στην ιδιοφυία δύο νέων στρατιωτικών της, του Πελοπίδα και του Επαμεινώνδα. 
   </p>
	Ο Επαμεινώνδας μορφώθηκε κοντά σε πολύ σημαντικούς, αλλά και αυστηρούς Πυθαγόρειους δασκάλους της εποχής, παρ'όλο που ήταν φτωχός. Κάτω από αυτές τις συνθήκες, εξελίχθηκε σε έναν άνθρωπο ηθικά αυστηρό, ολιγαρκή, που ενώ είχε ευφράδεια λόγου, απέφευγε να μιλάει πολύ. Στον στρατιωτικό τομέα, οι στρατηγικές του στο πεδίο της μάχης διδάσκονται ακόμα από τις στρατιωτικές ακαδημίες παγκοσμίως, καθώς μελέτησε και εφάρμοσε την κυριαρχία ενός μικρότερου στρατιωτικού σώματος έναντι ενός μεγαλύτερου. Με αυτόν τον τρόπο κατάφερε η Θήβα να νικήσει την μεγαλύτερη χερσαία πολεμική μηχανή της εποχής, τους Σπαρτιάτες και να αναδειχθεί κυρίαρχη πόλη του Ελληνικού κόσμου.
    <p>
	Όταν εν τέλει, η Θήβα αποφάσισε να συμμαχίσει με την Μακεδονία, θέλοντας να εξασφαλίσει την φερεγγυότητά της, ζήτησε να της παραδωθούν 30 γιοί ευγενών Μακεδόνων ως εγγύηση. Οι ευγενείς αυτοί δεν ήταν όμηροι με τη σημερινή έννοια, αντιθέτως φιλοξενούνταν από τις επιφανέστερες οικογένειες της Θήβας και μορφώνονταν από τους καλύτερους δασκάλους. 
    </p>
    <p>
	Ένας από τους ευγενείς που έδωσαν τα παιδιά τους ήταν ο Αμύντας ο Γ', από τον οποίο πήρε το ονομά της η πόλη Αμύνταιο, κοντά στην Φλώρινα. Ο γιός του Αμύντα έμαθε τις επαναστατικές αυτές τακτικές πολέμου της Θήβας από πρώτο χέρι από τον Επαμεινώνδα. Αποδείχθηκε μάλιστα πολύ καλός πολεμιστής, αλλά και πολιτικός, καθώς είχε διπλωματικότητα και λεπτούς τρόπους. Σήμερα τον γνωρίζουμε ως Φίλιππο Β' της Μακεδονίας, που σε ηλικία 23 ετών θα γίνει βασιλιάς της Μακεδονίας και θα την εξελίξει σε όλους τους τομείς κάνοντάς της την αρχαία Μακεδονία που όλοι γνωρίζουμε. 
    </p>
    <figure>
      <img src="../img/369-Filippos.jpeg" alt="Φίλιππος Β', Βασιλιάς της Μακεδονίας" class="bot-image">
      <figcaption class="text-mid"><i>Το χαρακτηριστικό του Φιλίππου ήταν η ανάγκη του να ανακαλύπτει συνεχώς καινούργια πράγματα. Το χαρακτηριστικό αυτό κληρονομήθηκε στον γιο του, ο οποίος το έφτασε στο αποκορύφωμά του.</i></figcaption>
    </figure>
  </body>
</html>
